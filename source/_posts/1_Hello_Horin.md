title: سلام هورین
date: 2013-09-17 17:53:19
tags: هورین horin چت تصادفی چت رندم
---

پس از چندین هفته برنامه نویسی و تست، بالاخره وبسایت هورین به صورت رسمی افتتاح شد.(اگر می خواهید بدانید هورین چه کار می کند [اینجا](http://horin.ir/about) را ببینید).ما یکی از جدیدترین تلنولوژی های تحت وب را جهت توسعه ی این وبسایت انتخاب کردیم این امر باعث شد که در روند تست هورین، خوشبختانه شاهد سرعت بسیار بالای آن، در زمانی که حتی تعداد زیادی کاربر در حال چت در سایت بودند، باشیم.

در هورین برای ارسال و دریافت پیام ها در چت از تکنولوژی جدید websocket استفاده شده، استفاده از این تکنولوژی باعث کاهش حجم داده های رد و بدل شده بین سرور و مرورگر کاربران می شود.اگر مرورگر کاربر این تکنولوژی را پشتیبانی نکند، سایت از روش های قدیمی تری جهت انتقال پیام ها بین کابران در حال چت استفاده می کند که این ممکن است باعث اندکی کاهش در سرعت استفاده از سایت می شود. بنابراین ما از کاربران تقاضا می کنیم که جهت افزایش سرعت خودشان از مرورگرهای جدید برای چت استفاده کنند.(اگر می خواهید بدانید که مرورگرتان این تکنولوژی را پشتیبانی می کند [اینجا](http://websocketstest.com/) را ببنید. در صورتی که جمله ی Work for You! را به رنگ آبی در بالای صفحه مشاهده نکردید لطفا از مرورگر دیگری استفاده کنید و یا آن را بروز کنید!)

در طراحی گرافیک هورین از ترکیب رنگ های آبی و سفید استفاده کردیم. آبی از رنگ های سرد است که از نظر روانشناسی رنگ ها، باعث آرامش فکری و جسمی، اطمینان خاطر درونی و افزایش اعتماد به نفس فرد می شود، از این نظر این رنگ از نظر روانشناسی مناسب یک سرویس چت است. همچنین برای پس زمینه رنگ سفید را به کار بردیم تا چشمان کاربر از خواندن متن های چت خسته نشود.
سعی کردیم از یک قلم کاملا خوانا جهت نمایش متن ها استفاده کنیم و اندازه قلم مطالب به را تا اندازه ای افزایش دادیم تا خوانایی را افزایش دهیم.

در طراحی هورین سعی شده است اصل سادگی و زیبایی به طور کامل رعایت شود. فعلا در هورین کاربران به طور کاملا تصادفی به هم متصل می شوند و فقط امکان چت متنی بین کابران وجود دارد، ولی ما برنامه هایی جهت ارتقا امکانات و تغییر طراحی های گرافیکی هورین داریم.
شما چه انتظاری دارید؟
به نظر شما چه چیز هایی باید تغییر کنند و چه امکاناتی جدیدی باید به سایت اضافه شوند؟
ما این بلاگ را جهت انتشار اخبار آخرین تغییرات هورین و پرسیدن نظر شما ساخته ایم، پس لطفا ما را از نظرات ارزشمند خود بهره مند سازید.
