title: در دست تعمیرات اساسی!
date: 1392-08-27
tags: [زیرساخت, امکانات,ایراد]
---
در هفته‌های گذشته، تصمیم گرفتیم که در هورین تغییرات بنیادینی بدهیم. بعد از بحث و نظرخواهی از کاربران هورین، کار را شروع کردیم! خوشبختانه کار تغییرات، تقریبا به مراحل پایانی رسیده است. در چند روز اخیر هورین با مشکلاتی مواجه بود که به دلیل

<!-- more -->
همین تغییرات اخیر بود. البته بخشی از این ایرادات هم مربوط به زمانی بود که میزبان هورین، قصد تغییر سرور را داشت. خوشبختانه انتقال سرور به یک مکان جدید با سرعت انجام گرفت و مشکل جدی رو‌به‌رو نبودیم و امیدواریم بتوانیم در چند روز آینده، سایت را بروز کنیم.
این تغییرات باعث تحولات بنیادینی در سیستم هورین می شود. اولین تغییری که با آن روبه‌رو خواهید شد این است که از این به بعد برای ورود به هورین، باید یک حساب کاربری بسازید. بعد از ثبت نام در هورین، از شما علاقه‌مندی‌هایتان پیرامون موضوعات مختلف از قبیل سیاسی، ورزشی، اجتماعی، اقتصادی و ... سوال می شود و پیدا کردن فرد ناشناس، براساس علاقه‌مندی های مشترک بین شما و دیگر افراد خواهد بود. ما در صفحه‌ی چت، بعد از پیدا کردن یک ناشناس، موضوعات مشترک بین شما و همنچین موضوعات مورد علاقه او را می‌نویسیم. امیدواریم که این موضوع باعث شود که بتوانید بحث‌های مفیدتر و هدفمندتری درباره چیزهای مشترکی که به آن ها علاقه دارید با دیگران داشته باشید.
قطعا ظاهر و طراحی هورین نیز براساس امکانات جدید تغییراتی خواهد کرد، که امیدواریم در جهت زیبایی بیشتر و راحت‌‌تر شدن کار با آن باشد.
در صورتی که در حین مراحل تغییر، ایراداتی در سایت دیدید حتما به ما بگویید و پیشاپیش از پیشامد هرگونه ایراد احتمالی عذر خواهی می کنیم، امیدواریم که این تغییرات و اضافه شدن امکانات جدید بتواند رضایت خاطر شما را برآورده کند.
