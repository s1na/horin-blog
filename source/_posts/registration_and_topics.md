title: عضویت، داشتن حساب کاربری و چت موضوعی
date: 1392-09-01
tags: [امکانات]
---
به نظر می‌رسید که هورین نیازمند تغییراتی جدی است،‌ بنابراین از چند هفته پیش دست‌به‌کار شدیم. بالاخره پس از مدتی برنامه‌نویسی، توانستیم یکسری امکانات جدید رو به هورین اضافه کنیم. 

<!-- more -->
یکی از این امکاناتی که به تازگی اضافه شده است، امکان عضویت و داشتن حساب کاربری است. شما می توانید با پر کردن فرم عضویت، یک حساب کاربری دایمی برای خود بسازید و با آن وارد سایت شوید. بعد از این‌که شما یک حساب کاربری خود را ساختید، یک‌لیست از موضوعات مختلف به شما نشان داده می‌شود که باید از بین آن‌ها موضوعات مورد علاقه خودتان را انتخاب کنید. افراد ناشناس جهت گفتگو براساس موضوعات مشترک و به صورت تصادفی انتخاب می‌شوند.
بقیه روند، مانند قبل است ولی با ظاهری متفاوت!پس از ورود،‌ شخصی برای گفتگو به شما‌، پیشنهاد داده می‌شود و موضوعات موردعلاقه مشترک بین شما و همچنین موضوعات مورد علاقه آن شخص در زیر تصویر او به شما نشان داده می‌شود.
یکی دیگر از امکاناتی که به تازگی اضافه شده، همین نمایش عکس هر فرد است. ما این تصویر را بر اساس تصویر شما در سایت [gravatar](http://en.gravatar.com/) نشان می‌دهیم. gravatar سایتی‌است که بسیاری از سایت های مختلف که امکان عضویت دارند،‌ تصویر آواتار اعضای خود را از آن می گیرند. اگر تاکنون در این سایت عضو نشده اید، خیلی ساده می توانید با کلیک روی [این لینک](http://en.gravatar.com/)، و زدن دکمه‌ی Create your own Gravatar در این سایت عضو شوید و یک آواتار(تصویر) به ایمیل خود تخصیص بدهید. بعد از تخصیص عکس به ایمیل خود، اگر با همین ایمیل خود، در هر سایتی که عکس‌های آواتار را از gravatar می گیرد عضو شوید،‌ این تصویر برای حساب کاربری شما نمایش داده می‌شود.
سایر امکانات هورین هم‌، درراهند! قصد داریم امکان اضافه کردن دوست و چت با دوستانتان را هم هر چه سریع‌تر به هورین اضافه کنیم!
شما دوست دارید چه امکاناتی به هورین اضافه شوند؟! با نظرات خود، به ما در بهبود محیط هورین کمک کنید، ما منتظر شنیدن نظرات ارزشمند شما هستیم.
